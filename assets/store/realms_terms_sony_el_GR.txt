Το Realms Plus είναι μια συνδρομή για περιεχόμενο και προσωπικό διακομιστή Realms για χρήση με υποστηριζόμενες εκδόσεις του Minecraft (το παιχνίδι πωλείται χωριστά) σε PlayStation® και άλλες υποστηριζόμενες πλατφόρμες στις οποίες έχεις αγοράσει το παιχνίδι (η έκδοση Minecraft Java Edition δεν υποστηρίζεται). Απαιτείται ενεργή συνδρομή για να χρησιμοποιήσεις το περιεχόμενο του Realms Plus. Το περιεχόμενο διαφέρει με την πάροδο του χρόνου και μπορεί να μην είναι διαθέσιμο σε όλες τις χώρες/περιοχές. Μετά την περίοδο δωρεάν δοκιμής, η συνδρομή συνεχίζει να χρεώνεται στην τότε τυπική τιμή (υπόκειται σε αλλαγή) συν τους ισχύοντες φόρους, εκτός κι αν ακυρωθεί η συνδρομή. 
ΟΔΗΓΙΕΣ ΑΚΥΡΩΣΗΣ:
Από ένα σύστημα PS4™:
Συνδέσου στο PSN και ύστερα πήγαινε στις επιλογές [Ρυθμίσεις] > [Διαχείριση λογαριασμού] > [Πληροφορίες λογαριασμού] > [Συνδρομές PlayStation]. Αφού επιλέξεις τη συνδρομή που θέλεις να ακυρώσεις, επίλεξε [Απενεργοποίηση αυτόματης ανανέωσης].
Από υπολογιστή:
Επισκέψου τον ιστότοπο https://account.sonyentertainmentnetwork.com, συνδέσου στο PSN και ύστερα πήγαινε στην ενότητα "Subscriptions Management" (Διαχείριση συνδρομών). Αφού επιλέξεις τη συνδρομή που θέλεις να ακυρώσεις, ακύρωσε την αυτόματη ανανέωση συνδρομής. Κάλεσε την Εξυπηρέτηση πελατών στον αριθμό 877-971-7669.
Πρέπει να συνδέεσαι στο Realm μία φορά κάθε 60 ημέρες προκειμένου να παραμείνει το Realm ενεργό και το περιεχόμενο προσβάσιμο. Η συνδρομή PlayStation®Plus απαιτείται για να παίξεις στο PlayStation® (πωλείται χωριστά). Αν η συνδρομή σου τερματιστεί ή αν ένα στοιχείο του περιεχομένου καταργηθεί από τον κατάλογο, θα χρειαστεί να ενεργοποιήσεις ξανά τη συνδρομή σου ή να αγοράσεις χωριστά το περιεχόμενο για να συνεχίσεις να το χρησιμοποιείς. Αν η συνδρομή σου παραμείνει ανενεργή για πάνω από 18 μήνες, τα δεδομένα σου στο Realms θα διαγραφούν από τον διακομιστή. Ενδέχεται να ισχύουν χρεώσεις υπηρεσίας παροχής Internet. Οι εκπτώσεις του Realms Plus δεν μπορούν να συνδυαστούν με άλλες προσφορές και δεν μπορούν να εξαργυρωθούν για μετρητά. Οι απαιτήσεις, οι δυνατότητες, οι υπηρεσίες online ή η συνδρομή υπόκεινται σε αλλαγή ή/και απόσυρση. Με την επιφύλαξη της Σύμβασης παροχής υπηρεσιών της Microsoft (microsoft.com/msa) και της Άδειας χρήσης τελικού χρήστη της υπηρεσίας Realms (https://www.minecraft.net/realms/terms/).