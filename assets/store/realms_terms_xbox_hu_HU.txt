A Realms Plus-előfizetéssel különböző tartalmakhoz és egy személyes Realms-kiszolgálóhoz férhetsz hozzá, amelyeket a Minecraft (a játékot külön kell megvásárolni) támogatott verzióival használhatsz az Xbox platformon, valamint olyan további, támogatott platformokon, amelyeken megvásároltad a játékot (a Minecraft Java Edition és az Xbox360 nem támogatott). A Realms Plus-tartalmak használatához aktív előfizetésre van szükség. A tartalmak időről időre változnak, és nem feltétlenül érhetők el minden országban. Ha az Xbox platformon szeretnél játszani a játékkal, Xbox Live Gold-előfizetésre lesz szükséged (külön kell megvásárolni). Ha nem mondod le a szolgáltatást, az ingyenes próbaidőszak lejártát követően az előfizetés díját – az aktuális (potenciálisan változó) értékesítési árnak megfelelően – az alkalmazandó adókkal együtt levonjuk. Előfizetésed a Microsoft-fiókod Szolgáltatások és előfizetések lapján mondhatod le. Ha a GamePass-on keresztül játszol a Minecrafttal, a Realmsre külön elő kell fizetned. Mindkét előfizetést külön kell megvásárolnod és lemondanod. Ha előfizetésed megszűnik, vagy valamelyik tartalomelem eltávolításra kerül a katalógusból, újra kell aktiválnod az előfizetésed, vagy külön meg kell vásárolnod a tartalmat, ha továbbra is használni kívánod azt. Ha előfizetésed több mint 18 hónapig inaktív, a Realms-adataidat töröljük a kiszolgálóról. A szolgáltatásra internetszolgáltatói díjak vonatkozhatnak. A Realms Plus-kedvezmények nem vonhatók össze más ajánlatokkal, és nem válthatók készpénzre. Az előfizetés, a követelmények, a jellemzők és az online szolgáltatások módosulhatnak és/vagy visszavonásra kerülhetnek. Az előfizetésre a Microsoft szolgáltatási szerződése (microsoft.com/msa) és a Realms végfelhasználói licencszerződése (https://www.minecraft.net/realms/terms/) vonatkozik.